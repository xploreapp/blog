---
layout: post
title:  კეთილი იყოს თქვენი მობრძანება Xplore-ის ბლოგზე!
author_img: /img/beka.png
author_img_s: /img/beka_s.png
categories: 
    - ბექა
tags: 
    - blog
    - update
    - new
thumbnail: /img/blog.jpg
cover: /img/blog.jpg
prism: true
excerpt_separator: <!--more-->
---
ჩვენი მიზანია ლაშქრობასთან და Xplore-თან დაკავშირებული სიახლეების თქვენთვის მაქსიმალურად დეტალურად გაზიარება. ამიტომ, შევქმენით ბლოგი. პირველ ბლოგპოსტში გვინდა ვისაუბროთ Xplore-ის ბოლო განახლებაზე, რომელშიც ერთ ძალიან დიდსა და მნიშვნელოვან სიახლეს - **Live Hike**-ს შეხვდებით. 
<!--more-->

<blockquote>
	<i>ის ვინც თანახმაა გაცვალოს თავისუფლების თუნდაც მცირე ნაწილი უსაფრთხოებაზე, არ იმსახურებს არც თავისუფლებას, არც უსაფრთხოებას</i>
</blockquote>

ალბათ ბენჯამინ ფრანკლინს მეთვრამეტე საუკუნეში არ სმენოდა **Live Hike**-ის შესახებ, თორემ დარწმუნებული ვარ, ასე არ იფიქრებდა. Xplore-ის ბოლო განახლების ჩამოტვირთვისთანავე შეძლებთ თავისუფლებისა და უსაფრთხოების ერთდროულად მიღებას, ლაშქრობისას მაინც.

ლაშქრობისას ნებისმიერ გამოცდილ, თუ გამოუცდელ მოლაშქრეს ემუქრება საფრთხე დაიკარგოს, ან უბრალოდ დაეკარგოს თანამოლაშქრეებს. **Live Hike** რუკაზე გიჩვენებთ სად იმყოფებიან თქვენი თანამოლაშქრეები. ის იყენებს მინიმალური რაოდენობის ინტერნეტს და კავშირის გაწყვეტის შემთხვევაში, იმახსოვრებს ბოლო ადგილსამყოფელს. ვგეგმავთ რომ ეს ფუნქცია გავაუმჯობესოთ მრავალი პატარა დეტალის ჩამატებით, როგორიცაა, რუკაზე მესიჯების დატოვება, პოინტერები და რუკაზე ლაივში ხატვა (მაგ: "შევხვდეთ აქ 2 საათში"), შეტყობინების გაგზავნა გუნდის წევრებისთვის სასწრაფო სიტუაციებში...

მომავალში ამ ბლოგის საშუალებით მოგიყვებით საქართველოში და მის გარეთ არსებულ დაცულ ტერიტორიებზე, საინტერესო ისტორიებსა და ფაქტებზე, გავესაუბრებით გამოცდილ მოლაშქრეებს და გაგიზიარებთ მათ გამოცდილებას, რათა თქვენი ლაშქრობა Xplore-თან ერთად გახდეს უფრო მარტივი და უსაფრთხო.